I MEDIA
Formidling av seterlivet gjennom presse, radio og film
Gjennom mer enn fem tiår med seterdrift har arbeidet mitt blitt omtalt i aviser, dokumentarer, radio og bøker – både i Norge og internasjonalt.
For meg har formidling alltid vært en naturlig del av seterlivet. Kulturarv lever ikke av seg selv – den må deles.

RADIO & LYD
NRK P1 – Christians Seterdagbok
Gjennom mange sesonger har jeg levert Seterdagbok til NRK P1 og NRK P1+. I 2025 ble den sendt daglig – med repriser.
Her deler jeg små og store glimt fra hverdagen på setra: om vær, dyr, arbeid og mennesker. Responsen har vært overveldende. Mange har tatt kontakt, noen har gjenkjent meg på stemmen alene, og flere har kommet innom setra bare for å hilse.
Mange av programmene kan fortsatt høres på nett.
NRK Radio – Sølvsuper (9. mai 2004)
Invitert som gjest i Sølvsuper, hvor jeg selv fikk velge musikken. En samtale om seterliv, tradisjon og verdier.

TV & FILM
Norge Rundt (NRK)
Innslag om seterlivet og hverdagen i fjellet.
Etterbesøk (NRK, 26. juli 1993)
Oppfølgingsprogram med Agneta Tjerandsen som programleder.
Ei jul for lenge sea (1999)
Produsert av Seaside Studio. Samtlige fjøsopptak ble gjort i mitt fjøs. Alt moderne ble skjult, og øremerkene ble fjernet under opptakene for å bevare det historiske uttrykket.
Til seters
Film fra buføringsdagen, produsert av Seaside Studio.
TV-debatt om rovdyr
Deltok som debattant i forbindelse med rovdyrproblematikk og beitenæring.

PRESSEOMTALE
Seterlivet har gjennom årene vært omtalt i en rekke aviser og tidsskrifter.
Nasjonale aviser
Aftenposten VG Dagbladet Nationen
Regionale aviser
Østlendingen GD HA Hamar Dagblad Vigga Østerdølen
Internasjonal presse
Intervjuer og reportasjer i Tyskland, Sverige og Japan.
I 1993 ringte det plutselig fra Japan. En gruppe var på vei. Setersesongen var over, og jeg lå til sengs med influensa – men jeg dro opp for å fyre. Spekemat og multer ble servert, og utedoen vakte stor begeistring. Magasinet het Wood One.

BOK
Til seters (2004)
Forfatter: Vera Gjersøe
Boken ble skrevet etter et lengre opphold på Gåla seter i Stor-Elvdal. Den ble raskt utsolgt i 12 000 eksemplarer. Flere av bildene fra boken har senere vært brukt i reklamekampanjer, blant annet for Felleskjøpet.

UTMERKELSER
Nasjonal seterpris (2001)
Tildelt av Det Kongelige Selskap for Norges Vel. Prisen bestod av pengesum, innrammet bilde, evig medlemskap – og heder og ære.
Ridder og Kommandør av Polarstjerneordenen (2021)
En utnevnelse jeg bærer med stor ydmykhet.

Avslutning
Formidling har vært en viktig del av mitt arbeid.
Seterkulturen lever videre når den deles – i fjøset, i media og i møte med mennesker.


